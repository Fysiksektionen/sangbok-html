{
    "chapter": "Visor till gasque",
    "prefix": "Bβ",
    "songs": [
        {
            "title": "Ordningsregler för gasque enl. fkm*",
            "author": "fkm*",
            "melody": "",
            "text": "<ol><li>Gasquer börjar klockan 19. Om annat anges börjar festen ändå klockan 19 eftersom det är då gästerna kommer.</li><li>Regler skall följas. Om de inte följs betraktas det som ett undantag och bekräftar således regeln.</li><li>På gasque är klädsel starkt rekommenderad. Om ej annat anges är overall att betrakta som klädsel, och b-frack eller dylikt att betrakta som overall. Om gasquen hålls utanför KTH är det osannolikt att denna regel gäller.</li><li>Festdisciplin skall råda, om ej toastmaster anger annat.</li><li>Med festdisciplin avses: toastmastern skall gå att uppfatta om en så önskar. Gyckel skall kunna höras av alla, oavsett om de vill höra eller inte.</li><li>Om det är trångt, vilket det är på alla riktiga gasquer, assistera gärna serveringen på uppenbara sätt så går allting fortare.</li><li>Om kastvänlig mat serveras, så som köttbullar, citronfromage, pasta e.d., skall detta ses som ett uppriktigt misstag från arrangörernas sida och inte som en inbjudan till matkrig.</li><li>Har en för avsikt att komma i tid kommer en i tid. Annars kommer en lämpligtvis för sent.</li><li>Gyckel bör framföras åtminstone av varje grupp på festen. Exempel på grupper är nämnder, föreningar, festlag, n∅llegrupp o.d.<br>Ett dåligt gyckel är likväl ett gyckel och förtjänar att representeras som sådant.</li><li>En bör inte lämna bordet innan taffeln bryts, vanligtvis med 'O Gamla Klang' eller 'Sista Punschvisan'. Naturligtvis är kortare uppbrott för besök i baren eller sminkrummet fullt acceptabla.</li><li>Visa uppskattning gentemot festfixarna så att de vill arrangera fler fester. Fjäsk går hem.</li><li>I den mån det är möjligt, bör festdeltagarna sjunga samma sång som toastmastern. Att sjunga starkt är att sjunga vackert.</li><li>Anarkisång får bara förekomma om toastmastern är för långsam eller glömmer sånger av allmänt intresse.<br>Denna regel skall nyttjas ytterst varsamt. Framför allt av de som inte själva arrangerat fester eller toastmastrat.</li><li>Ha roligt, men glöm inte - <i>force odeur</i> ser allt.</li><li>Under bordet råder högertrafik. Trafik på bordet undanbedes. Utropet \"N.N. på bordet\" betyder att N.N. ska ställa sig på stolen, och att en kan ha hamnat med gymnasieelever.</li><li>Intagen mat och dryck återtages ej.</li><li>Antalet regler skall vara 17.</li></ol>",
            "index": "B"
        },
        {
            "title": "Porthos visa",
            "author": "Tore Norén\nBergsspexet 1960",
            "melody": "(Athos visa)\nYou can't get a man with a gun\nNoter finns i notkapitlet",
            "text": "Jag vill börja gasqua, var fan är min flaska?\nVem i helvete stal min butelj?\nSkall törsten mig tvinga, en TT börja svinga\nNej, för fan bara blunda och svälj\nVilken smörja, får jag spörja\n\"Vem för f-n tror att jag är en älg?\"\n\nTill England vi rider och sedan vad det lider\nTräffar vi välan på någon pub\nOch där skall vi festa, blott dricka av det bästa\nUtav Whisky och portvin, jag tänker gå hårt in\nFör att prova på rubb och stubb",
            "index": "β1",
            "tags": ["portos", "+"]
        },
        {
            "title": "Lyft ditt välförsedda glas",
            "author": "Medicinarspexet Göteborg 1970",
            "melody": "Ding dong, merrily on high\nNoter till blandad kör finns i notkapitlet",
            "text": "Lyft ditt välförsedda glas,\ndet är en ljuvlig börda!\nNu har polarna kalas,\ni morgon är det lördag!\n||: Dingedingedinge dingedingedinge\nDingedingedinge ding dong dong\nVi segern snart skall skörda. :||\n\nSätt nu glaset till din mun,\nse döden på dig vänta!\nNu har polarna kalas,\nhör liemannen flämta!\n||: Dingedingedinge dingedingedinge\nDingedingedinge ding dong dong\nBegravningsklockor klämta. :||",
            "index": "β2"
        },
        {
            "title": "Härjavisan",
            "author": "Text: Hans Alfredsson\nLundaspexet Djingis Khan 1954",
            "melody": "Gärdebylåten",
            "text": "Hurra nu ska en äntligen få röra på benen,\nhela stammen jublar och det spritter i grenen.\nTänk att än en gång få spränga fram på Brunte i galopp.\n\nDin doft o kära Brunte är trots brist i hygienen\nför en vild mongol minst lika ljuv som syrenen.\nTänk att på din rygg få rida runt i stan och spela topp!\n\nJa, nu skall vi ut och härja\nsupa och slåss och svärja,\nbränna röda stugor,\nslå små barn och säga fula ord\nMed blod ska vi stäppen färga\nnu änteligen lär jag\nkunna dra nån riktig nytta\nav min Hermodskurs i mord.\n\nJa, mordbränder är klämmiga, ta fram fotogenen\neftersläckningen tillhör just de fenomenen,\ninom brandmansyrket som jag tycker det är nån nytta med.\n\nJag målar för mitt inre upp den härliga scenen\nblodrött mitt i brandgult, ej ens prins Eugen, en\nlika mustig vy kan måla, ens om han målade med sked.\n\nJa, nu skall vi ut och härja...\n\nLiksom våra fäder, vikingarna i Norden\ndrar vi riket runt och super oss under borden.\nBrännvinet har blivit ett elixir för kropp såväl som själ.\n\nKänner du dig liten och är ynklig på jorden\nväxer du med supen och blir stor uti orden,\nslår dig för ditt stolta bröst och blir så tuff från hår till häl.\n\nJa, nu skall vi ut och härja...",
            "index": "β3",
            "tags": ["+"]
        },
        {
            "title": "Kalmarevisan",
            "author": "",
            "melody": "F: Försångare\nA: Alla\nSjungs lämpligen på småländska.",
            "text": "F: Uti Kalmare stad\nja där finns det ingen kvast\nA: förrän lördagen!\n\nF: Hej dick...\nA: ...hej dack!\nF: Jag slog i...\nA: ...och vi drack!\n\nF: Hej dickom dickom dack!\nA: Hej dickom dickom dack!\nFör uti Kalmare stad, ja där finns det ingen kvast förrän lördagen!\n\n||: F: När som bonden kommer hem\nA: kommer bondekvinnan ut :||\noch är så stor i sin trut.\n\nF: Hej dick... (etc.)\n\n||: F: Var är pengarna du fått?\nA: Jo, dem har jag supit opp:||\nuppå Kalmare slott\n\nF: Hej dick... (etc.)\n\n||: F: Jag skall mäla dig an\nA: för vår kronbefallningsman :||\n och du skall få skam.\n\nF: Hej dick... (etc.)\n\n||: F: Kronbefallningsmannen vår\nA: satt på krogen i går:||\n och var full som ett får.\n\nF: Hej dick... (etc.)",
            "index": "β4",
            "tags": ["+"]
        },
        {
            "title": "Jag skall festa",
            "author": "",
            "melody": "Bamse-låten",
            "text": "Jag skall festa, ta det lugnt med spriten,\nha det roligt utan att va' full.\nInte krypa runt med festeliten,\nta det sansat för min egen skull.\n\nFörst en öl i torra strupen,\nefter det så kommer supen,\ni med vinet, ned med punschen\nsist en groggbuffé.\n\nJag är skitfull, däckar först av alla,\nmissar festen, men vad gör väl de'.\nBlandar hejdlöst öl och gammal filmjölk,\nkastar upp på bordspartnern bredve'.\n\nFörst en öl i torra strupen...\n\nSpyan rinner ner för ylleslipsen,\nraviolin torkar i mitt hår.\nVem har lagt mig här i pissoaren,\nvems är gaffeln i mitt högra lår?",
            "index": "β5",
            "tags": ["+"]
        },
        {
            "title": "Emils spritvisa",
            "author": "",
            "melody": "Snickerboa",
            "text": "Till spritbutiken ränner jag\noch bankar på dess port.\nJag vill ha nå't som bränner bra\noch gör mig skitfull fort.\nExpediten sa: \"Godda',\nhur gammal kan min herre va'?\nHar du nå't leg, ditt jävla drägg?\nKom hit igen när du fått skägg!\"\n\nMen detta var ju inte bra\njag vill bli full i kväll.\nDå plötsligt en idé fick jag:\nde har ju sprit på Shell!\nMånga flaskor stod där på rad\nså nu kan jag bli skitfull och glad.\nDen röda vätskan rinner ner...\nNu kan jag inte se nå't mer.",
            "index": "β6",
            "tags": ["+"]
        },
        {
            "title": "Hej på er vänner alla",
            "author": "",
            "melody": "",
            "text": "Hej på er vänner alla,\nja vi ska supa tills dess vi falla,\noch brännvinslitern, den är för liten,\nden är för liten för oss alla!\n\nOch en gång när jag är döder\noch lagd mellan tvenne vänner.\nBegrav mig, begrav mig\ni en brännvinskällare på Söder.\n\nOch på min gravsten skall det stå ristat\nmed tvenne små enkla rader:\n\"Här vilar det en fylletrogen,\nsom alltid var så glad och goder.\nHär vilar det en fylletrogen,\nsom alltid var så glad och goder.\"",
            "index": "β7"
        },
        {
            "title": "Lille Olle",
            "author": "Text: Calle Isaksson, D-LiTH",
            "melody": "Katyuscha",
            "text": "Lille Olle skulle gå på disco,\nmen han hade inte någon sprit.\nLille Olle skaffa' lite hembränt,\nlille Olle gick då på en nit.\n\nLa lalla la la la ...\n\nLille Olle skulle börja festa,\nspriten blandade han ut med Mer.\nLille Olle drack upp hela bålen,\nlille Olle ser nu inte mer.\n\nLa lalla la la la ...\n\nLille Olle skaffade en ledhund,\nden var ful, men även ganska trind.\nOlles ledhund drack upp femton flaskor,\nOlles ledhund är nu också blind.\n\nLa lalla la la la ...\n\nLille Olle började med droger,\nblandade sin LSD med juice.\nLille Olles hjärna står i lågor,\nlille Olle dog av överdos.\n\nLa lalla la la la ...\n\n(Långsamt)\nLille Olle sitter nu i himlen,\nfesta kan en göra även där.\n(Snabbt)\nLille Olle skaffade en ölback,\ncapsar nu med Gud och Sankte Per.\n\nLa lalla la la la ...",
            "index": "β8"
        },
        {
            "title": "Gasqueljäsen",
            "author": "Fysikalen Kristina 1982",
            "melody": "Marseljäsen/de Lisle",
            "text": "Vi dricker öl, vi dricker alkohol,\nvi dricker mer än vad vi tål!\nDet var kaos och dimmigt i Lützen,\nmen här är det värre ändå!\nHär har bordet just börjat att gå,\noch denna fest helt utan lik é\nså här är det inte så dött.\nMin lever har sitt öde mött!\nSkålar gör vi för vårt svenska rike!\nVi super med kultur,\nfast vi vet inte hur,\n\n||: Drick ur, drick ur\ntills det tar slut\n1: Vi dricker med bravur! :||\n2: Vi super med kultur!",
            "index": "β9"
        },
        {
            "title": "Mattevisan",
            "author": "Text: Jan-Ola Vensson, F",
            "melody": "Jag är en liten undulat",
            "text": "Jag är en liten teknolog\nsom har så helvetes svårt,\nmed all den matten,\nmed all den matten,\njag måste läsa.\n\nJag vill ha öl och billigt vin.\nKan kalla mig fyllesvin.\nJa, derivata och integraler\nde kan ni glömma!",
            "index": "β10"
        },
        {
            "title": "37:an",
            "author": "Ur Lunds Fysikteknologers sångbok 1999",
            "melody": "34:an",
            "text": "Jag har druckit många punschar,\nblandat grogg i alla år\nsvept en herrans massa cognac\noch vält 100 000 får - VA?!\nFått betongkeps utav rödvin,\nhaft likör som måltidsdryck\nsabbat Chivas med en Cola,\nhalsat folköl med en knyck.\n\nMen nu e' det slut på halvmesyrer\nnu ska blannevattnet bort,\nhär ska rationaliseras, proceduren göras kort.\nFina spriten flödar bäst i strupen utan fint manér,\nså helt utan krusiduller går 37:an i magen ner!",
            "index": "β11"
        }
    ]
}