{
    "chapter": "Fina visor",
    "prefix": "Kκ",
    "songs": [
        {
            "title": "Festen skall börjas",
            "author": "",
            "melody": "Vårvindar friska",
            "text": "Festen skall börjas, kråset ska smörjas\nmagen skall få det som den vill ha.\nGlasen står fulla, låt sången rulla.\nGlädjen skall vara gäst här i da.\n\nGlasen i handen fatta och sjung\nglöm alla sorger, var bara ung.\nGlöm morgondagen.\nTänk blott på magen.\nSkål alla vänner! Hej och gutår!",
            "index": "κ1"
        },
        {
            "title": "Festvisa",
            "author": "n∅llespexet 2004",
            "melody": "Sjösala vals",
            "text": "Årets första fest sker på klassiskt manér,\nkänn hur glädjen spritter uti kroppen med väldig fart.\nBörja lätt med ölen ty den går alltid ner,\nå innan festens slut sänkes nog några fler.\n\nSmaka nu på bäsken, det ädla fabrikat,\nom kryddan bränner strupen finns bättre destillat.\nTy punschen kommer ljuv och sval,\nläskar ända in i märgen.\nNu ska vi roa oss kungligt till klockan fem.",
            "index": "κ2"
        },
        {
            "title": "Sjösala vals",
            "author": "Evert Taube",
            "melody": "",
            "text": "Rönnerdahl han skuttar med ett skratt ur sin säng.\nSolen står på Orrberget. Sunnanvind brusar.\nRönnerdahl han valsar över Sjösala äng.\n- Hör min vackra visa, kom sjung min refräng!\n\nTärnan har fått ungar och dyker i min vik,\nur alla gröna dungar hörs finkarnas musik,\noch se, så många blommor som redan\nslagit ut på ängen!\nGullviva, mandelblom, kattfot och blå viol.\n\nRönnerdahl han virvlar sina lurviga ben,\nunder vita skjortan som viftar kring vadorna.\nLycklig som en lärka uti majsolens sken,\nsjunger han för ekorr'n, som gungar på gren!\n\n- Kurre, kurre, kurre! Nu dansar Rönnerdahl!\nKoko! Och göken ropar uti hans gröna dal\noch se, så många blommor som redan\nslagit ut på ängen!\nGullviva, mandelblom, kattfot och blå viol.\n\nRönnerdahl han binder utav blommor en krans,\nbinder den kring håret, det gråa och rufsiga,\nvalsar in i stugan och har lutan till hands,\nväcker frun och barnen med drill och kadans.\n\n- Titta ropar ungarna, Pappa är en brud\nmed blomsterkrans i håret och nattskjorta till skrud!\nOch se, så många blommor som redan\nslagit ut på ängen!\nGullviva, mandelblom, kattfot och blå viol.\n\nRönnerdahl är gammal, men han valsar ändå!\nRönnerdahl har sorger och ont om sekiner.\nSällan får han rasta - han får slita för två.\nHur han klarar skivan, kan ingen förstå\n\nIngen utom tärnan i viken, hon som dök\noch ekorren och finken och vårens första gök\noch blommorna, de blommor som redan\nslagit ut på ängen!\nGullviva, mandelblom, kattfot och blå viol.",
            "index": "κ3"
        },
        {
            "title": "Änglamark",
            "author": "Evert Taube",
            "melody": "",
            "text": "Kalla den änglamarken eller himlajorden om du vill,\njorden vi ärvde och lunden den gröna.\nVildrosor och blåklockor och lindblommor och kamomill.\nLåt dem få leva, de är ju så sköna.\n\nLåt barnen dansa som änglar kring lönn och alm,\nleka tittut mellan blommande grenar.\nLåt fåglar flyga och sjunga för oss sin psalm.\nLåt fiskar simma bland bryggor och stenar.\n\nSluta att utrota skogarnas alla djur!\nLåt örnen flyga, låt rådjuren löpa!\nLåt sista älven som brusar i vår natur\nbrusa alltjämt mellan fjällar och gran och fur!\n\nKalla den änglamarken eller himlajorden om du vill,\njorden vi ärvde och lunden den gröna.\nVildrosor och blåklockor och lindblommor och kamomill.\nLåt dem få leva, de är ju så sköna.",
            "index": "κ4"
        },
        {
            "title": "Fritiof och Carmencita",
            "author": "Evert Taube",
            "melody": "",
            "text": "Samborombon, en liten by förutan gata,\nden ligger inte långt från Rio de la Plata.\nNästan i kanten av den blåa Atlanten\noch med Pampas bakom sig\nmånga hundra gröna mil.\nDit kom jag ridande en afton i april,\nför jag ville dansa tango.\n\nDragspel, fiol och mandolin\nhördes från krogen och i salen steg jag in.\nDär på bänken i mantilj\noch med en ros vid sin barm\nsatt den bedårande lilla Carmencita.\nMamman, värdinnan satt i vrån,\nhon tog mitt ridspö, min pistol och min manton.\nJag bjöd upp och Carmencita sa:\n'Si gracias señor. Vamos á bailár este tango.'\n\nCarmencita lilla vän, håller du utav mig än?\nFår jag tala med din pappa och din mamma,\njag vill gifta mig med dig, Carmencita!\nNej, don Fritiof Andersson, kom ej till Samborombon\nom ni hyser andra planer när det gäller mig,\nän att dansa tango.\n\nAck, Carmencita gör mig inte så besviken,\njag tänker skaffa mig ett jobb här i butiken,\nsköta mig noga, bara spara och knoga\ninte spela och dricka, men bara älska dig.\nSäg, Carmencita, det är ändå blott med mig,\nsäg, som du vill dansa tango.\n\nNej Fritiof, ni förstår musik,\nmen jag tror inte ni kan stå i en butik\noch förresten sa min pappa just idag att han visste,\nvem som snart skulle fria till hans dotter.\nEn som har tjugotusen kor,\noch en estancia som är förfärligt stor.\nHan har prisbelönta tjurar,\nhan har oxar, kor och svin\noch han dansar underbar tango.\n\nCarmencita, lilla vän, akta dig för rika män!\nLyckan den bor ej i oxar eller kor\noch den kan heller inte köpas för pengar.\nMen min kärlek gör dig rik,\nskaffa mig ett jobb i er butik.\nOch när vi blir gifta söta ungar skall vi få,\nsom kan dansa tango.",
            "index": "κ5"
        },
        {
            "title": "Än en gång däran",
            "author": "Evert Taube",
            "melody": "",
            "text": "Än en gång däran, bröder,\nän en gång däran,\nföljom den urgamla seden.\nIn till sista man, bröder,\nin till sista man,\ntrotsa vi hatet och vreden.\n\nBlankare vapen sågs aldrig i en här\nän dessa glasen, kamrater i gevär!\nÄn en gång däran, bröder,\nän en gång däran.\nSvenska hjärtans djup - här är din sup!\n\nLivet är så kort, systrar,\nlivet är så kort,\nlek det ej bort, nej var redo!\nKämpa mot allt torrt, systrar,\nkämpa mot allt torrt.\nTänk på de gamla som skredo\n\nfram utan tvekan i floder av champagne.\nStärkta från början av brännvin från vårt land.\nKämpa mot allt torrt, systrar,\nkämpa mot allt torrt.\nSvenska hjärtans djup - här är din sup!",
            "index": "κ6"
        },
        {
            "title": "En liten blå förgätmigej",
            "author": "",
            "melody": "Sjungs knästående för serveringspersonalen",
            "text": "Hur gärna ville jag ej vara,\nen liten blå förgätmigej,\nen liten blå förgätmigej.\nDå skulle jag för dig förklara\nhur innerligt jag älskar dig!",
            "index": "κ7",
            "tags": ["+"]
        },
        {
            "title": "Längtan till landet",
            "author": "H. Sätherberg",
            "melody": "Noter till blandad kör finns i notkapitlet",
            "text": "Vintern rasat ut bland våra fjällar,\ndrivans blommor smälta ned och dö.\nHimlen ler i vårens ljusa kvällar,\nsolen kysser liv i skog och sjö.\n\n||: Snart är sommarn här i purpurvågor,\nguldbelagda, azurskiftande,\nligga ängarne i dagens lågor,\noch i lunden dansa källorne :||\n\nJa, jag kommer! Hälsen glada vindar,\nut till landet, ut till fåglarne,\natt jag älskar dem, till björk och lindar,\nsjö och berg jag vill dem återse.\n\n||: Se dem än som i min barndoms stunder,\nfölja bäckens dans till klarnad sjö,\ntrastens sång i furuskogens lunder,\nvattenfågelns lek kring fjärd och ö. :||",
            "index": "κ8"
        },
        {
            "title": "Balladen om Herr Fredrik Åkare och den söta fröken Cecilia Lind",
            "author": "Text: Cornelis Vreeswijk",
            "melody": "Monday morning",
            "text": "Från Öckerö loge hörs dragspel och bas\noch fullmånen lyser som var den av glas.\nDär dansar Fredrik Åkare kind emot kind\nmed lilla fröken Cecilia Lind.\n\nHon dansar och blundar så nära intill,\nhon följer i dansen precis vart han vill.\nHan för och hon följer så lätt som en vind,\nMen säg varför rodnar Cecilia Lind?\n\nSäg var det för det Fredrik Åkare sa:\nDu doftar så gott och du dansar så bra.\nDin midja är smal och barmen är trind.\nVad du är vacker, Cecilia Lind.\n\nMen dansen tog slut och vart skulle dom gå?\nDom bodde så nära varandra ändå.\nTill slut kom dom fram till Cecilias grind.\nNu vill jag bli kysst, sa Cecilia Lind.\n\nVet hut, Fredrik Åkare, skäms gamla karln!\nCecilia Lind är ju bara ett barn.\nRen som en blomma, skygg som en hind.\nJag fyller snart sjutton, sa Cecilia Lind.\n\nOch stjärnorna vandra och timmarna fly\noch Fredrik är gammal men månen är ny.\nJa, Fredrik är gammal men kärlek är blind.\nÅh, kyss mig igen, sa Cecilia Lind.",
            "index": "κ9"
        },
        {
            "title": "Hårgalåten",
            "author": "",
            "melody": "",
            "text": "Spelaren drog fiol'n ur lådan och\nlyfte stråken högt mot söndagsolens kula.\nDå blev det fart i Hårgafolket,\nde glömde Gud och hela världen.\n\nDansen gick på äng och backar\nhögt upp på Hårgaåsens topp.\nDe slet ut båd skor och klackar,\naldrig fick en på dansen stopp.\n\nVarifrån kommer du som spelar\nsäg vem har lärt dig detta spel, det vilda, det galna.\nStannar du inte brister hjärtat;\nO Gud bevare, hen har bockfot!\n\nKlockorna hade ringt i dalen och där gick\nfar och mor och bror till sockenkyrkan.\nVar kan nu Hårgas ungdom vara?\nÅ herregud de dansar ännu!\n\nDansen går till Hårgalåten\nhögt upp på Hårgaåsens topp.\nDe har inte långt till gråten,\ndansar nu sönder själ och kropp.\n\nHejda din stråke spelare innan\nvi dansar liv och själ och alla ben ur kroppen.\nNej inte slutar hen sin dans\nförr'n de allesammans faller döda.",
            "index": "κ10"
        },
        {
            "title": "En dansk aquavit",
            "author": "Hans Hartvig Seedorf",
            "melody": "",
            "text": "Ren som en jomfru\nog stærk som en bejler,\nhed som det hjærte,\nder hamre mod dit.\n\nKølig som kilden,\nder vårhimlen spejler:\n||: sådan min ven,\ner en dansk aquavit. :||",
            "index": "κ11"
        },
        {
            "title": "Trink, trink",
            "author": "",
            "melody": "",
            "text": "Trink, trink, Brüderlein/Schwesterlein trink\nLasset die Sorgen zu Haus\nTrink, trink, Brüderlein/Schwesterlein trink\nBald ist das Leben aus\n\n||: Meide den Kummer und meide den Schmerz\nDann ist das Leben ein Schertz :||\n\nTrink... etc.\n\n||: Meide die Weiber und meide das Bier\nDann wird ein Sportsman aus dir :||\n\nTrink... etc.\n\n||: Heirat im Sommer und scheide in März\nDann ist das Leben ein Schertz :||\n\nTrink... etc.\n\n||: Kauf dir ein Auto, fahr gegen ein Baum\nDann wird das Leben ein Traum :||",
            "index": "κ12"
        },
        {
            "title": "Smedsvisan",
            "author": "Daniel Helldén",
            "melody": "(Smedsvisa från uppland)\nNoter finns i notkapitlet",
            "text": "En gång i min ungdom älskade jag\nen mänska med rena och sköna behag.\nHen lovfte mig tro, i lust och i nöd\nallt in till sin blekaste död.\n\nHej hopp faderi faderalladerej!\nHej hopp faderi faderalladerej!\nHen lovfte mig tro, i lust och i nöd\nallt in till sin blekaste död.\n\nHen var som en lilja vit uti hyn\nden vackraste mänska en skådat i byn.\nEtt smittande skratt, en lustiger sång\nvi älskade sommaren lång.\n\nHej hopp faderi faderalladerej!\nHej hopp faderi faderalladerej!\nEtt smittande skratt, en lustiger sång\nvi älskade sommaren lång.\n\nMen kärleken vissna', kärleken dog\nvid Mikaels mässa den mänskan fått nog.\nHen fann sig en riker och högfärdig själ,\nsa \"Tack och adjö och farväl\".\n\nHej hopp faderi faderalladerej!\nHej hopp faderi faderalladerej!\nHen fann sig en riker och högfärdig själ,\nsa \"Tack och adjö och farväl\".\n\nNu står jag vid städet sliten och grå\noch hammaren bultar och hjärtat likså.\nDen mänskan hen kommer aldrig igen,\nhen är hos sin nyfunne vän.\n\nHej hopp faderi faderalladerej!\nHej hopp faderi faderalladerej!\nDen mänskan hen kommer aldrig igen,\nmen sången den trallar jag än.",
            "index": "κ13a"
        },
        {
            "title": "Korta smedsvisan",
            "author": "",
            "melody": "",
            "text": "En gång i min ungdom älskade jag -\nSa tack och adjö och försvann!",
            "index": "κ13b"
        },
        {
            "title": "Balladen om ett kärlekspar",
            "author": "Tomi Ylinen, F-01",
            "melody": "",
            "text": "Två studenter på teknis\nsatt i skolan hand i hand.\nSom epsilon och delta,\nberoende av varann.\nMed gemensamma intressen,\nsom kvarkar och primtal.\nBlev kärleken oändlig,\nsom en exponential.\n\nLikt den trigonometriska ettan,\nvar summan av dem ett.\nOch som linjer i ett spektrum,\nsatt de alltid ganska tätt.\nI vartenda koordinatsystem\nvar lyckan invariant.\nOch beloppet av deras kärlek\nvar en enda stor konstant.\n\nKärlekens kurva,\nen approximation\nsom långt bortom t0,\nger extrapolation.\nDe räknade tillsammans,\npå varje fråga fanns ett svar.\nMen i grund och botten var dem\nett kärlekspar.\n\nDe var summan ifrån ett till två,\nsom var upphöjd till nåt jämnt.\nLikt en stillsam laserstråle,\nvar dialogen koherent.\nDeras lycka var som värmebad\nmed en inre energi\nsom var svår att definiera,\nsåsom ordet exergi.\n\nMen denna osäkerhetsrelation\nvar i klassisk obalans\nOch ett gräl som var försumbart\nfick oändlig resonans.\nDe såg från skilda vinklar,\nfrån theta och från fi.\nVilket ledde till ett kaos,\noch en ökad entropi.\n\nKärlekens kurva,\nen approximation\nsom långt bortom t0,\nblir superposition.\nDe var dolda variabler\noch satt aldrig i en bar.\nMen i andras ögon var de\nett kärlekspar.\n\nDeras lycka kom till toppen,\ntangenten böjdes ner,\nderivatan fick ett minus\noch termerna blev fler\nSnövit ifrån teknis\nfick en kvadratrötterman\nnär likhetstecknet flydde\noch förhållandet försvann.\n\nKärlekens kurva,\nen taylorexpansion\nsom långt bortom t0,\nej har defintion.\nAnonyma mänskor var de,\nde var ordet som blev kvar.\nMen tiden glömmer aldrig\ndetta kärlekspar.",
            "index": "κ14"
        },
        {
            "title": "Stad i ljus",
            "author": "",
            "melody": "",
            "text": "Min resa var mot solen,\nlångt bortom alla slutna rum.\nDär allting är oändligt,\noch alla gränser har förevigt suddats ut.\n\nJag ville se miraklet,\noch höra ord som föder liv.\nBli buren av en styrka,\nsom bara växer när jag anat mitt motiv.\n\nStad i ljus, i ett land utan namn.\nGe mig liv, där allting föds på nytt.\n\nOch så när allt förändrats,\nnär tiden inte längre finns.\nSå ser jag oss tillsammans\noch då är resan slut, det enda som vi minns.\n\n||: Stad i ljus, i ett land utan namn.\nGe mig liv, där allting föds på nytt. :||\n\nSjunges vid slutet av fkm*-aktiviteter",
            "index": "κ15"
        }
    ]
}